# WebApp-GA
Abstract
La dinamica delle popolazioni costituisce una branca delle scienze della vita che

studia la composizione, in termini di dimensione ed età, di popolazioni di orga-

nismi (incluso l'essere umano), viste come sistemi dinamici ed i relativi processi

biologici ed ambientali che li guidano (ad esempio, tassi di natalità e di mortalità).
In Ecologia, tali studi sono molto frequenti per una moltitudine di applicazioni
e si basano essenzialmente (ma non solo) su modelli matriciali di popolazione.
Mediante questi ultimi modelli, si simulano le dinamiche di popolazioni di ar-
tropodi e, più nello specifico, insetti per valutare aspetti legati alla biodiversità,
all'impatto dell'uso di pesticidi o antiparassitari su insetti target e non-target
nelle coltivazioni in ambito agricolo, od anche per valutare l'impatto del rilascio
di organismi geneticamente modificati sulla biodiversità.
Nel presente elaborato di Laurea è stato approntato lo studio del così chiamato
problema inverso, ovvero la determinazione dei parametri che specificano i pro-
cessi ambientali, vale a dire i tassi di natalità, di mortalità ecc., a partire dalle
osservazioni sulla dinamica di una popolazione di Afidi verdi (Myzus persicae) o
pidocchio della pesca, in una coltivazione di peschi, quando quest'ultima è trat-
tata con la Laminarina (un elicitore usato per indurre resistenza nelle piante di
pesca). Tale tipologia di studi può avere impatti gestionali significativi in ambito
agricolo.
In particolare, recentemente è stato proposto che la soluzione del problema in-
verso possa essere determinata mediante un Algoritmo Genetico (AG). Pertanto,
è stata realizzata un'applicazione web, per lo studio del problema inverso, che
consente ad un'ampia gamma di possibili utenti, dall'ecologo, all'entomologo fino
all'agrario, di usare in maniera semplice, attraverso il proprio web browser, l'AG
nella risoluzione del problema inverso, a partire dalle osservazioni sulle dinamiche
delle popolazioni in esame.
Le applicazioni web rappresentano un'architettura ormai consolidata per lo svi-
luppo di software ed è sempre più crescente la sua adozione come soluzione
progettuale in molteplici prodotti software commerciali e non.
